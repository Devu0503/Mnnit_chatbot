Girls hostel mnnit ke baare mei  kuch vistrit jaankaariyan : 
First year mei girls ko DJ(diamond jubilee ) hostel milta hai jiski building new hai aur Ismei saare 3 seater rooms hain jo ki kaafi acche hain aur study area bhi seperate hai saare rooms mei , Ismei har bacche ko seperate ,bed table, chair aur almirah milti hai , garmiyon mei bacchon ko khud apne rooms ke liye cooler lene hote hain aur hostel se college jaane ke liye cycle bhi ladkiyan khareed sakti  hai kyunki hostel aur college kuch doori par hain jahan se paidal aana jaana thoda kashtmay ho sakta hai ....rooms ke alawa is hostel mei kuch common rooms bhi hain jismei ladkiyan library ki tarah padhti hain ... is hostel mei  kuch second years bhi rehte hain( second year mei yahan kon kon rehta hai usko decide karne ka criteria income ya phir merit based hota hai).baaki saare Second years aur seniors ko KNGH hostel mil jaata hai  jahan baaki saare years ki btech ki girls rehti hain. Jiski building kaafi purani hai aur rooms 2 seater hain jo ki bohot chote hain aur dono roommates ke liye single almirah hai .keh sakte hain ki kngh hostel thoda accha nhi hai but you will get use to it in a month or two.
Coming to the most important thing pet pooja i.e. 'mess'....Jaisa ki ye new hostel hai to yahan ke mess ka khana bhi bola jaata hai ki saare mnnit ke hostels se better hai ...but vo accha khana sirf first week hi accha lagta hai uske baad vo waisa hi boring lagta hai jaisa har hostel ka lagta hai....mess fees ek semester ki 25k hai .....

Apart from mess coming to canteen.There is a night canteen in the kngh hostel but dj girls can also buy stuff from there. You can get maggie, paranthas, tea ,cold drinks , chips, biscuits etc till 2 or 3 am. Even though it doesn't taste that good but it will surely help you survive late night studies . ek aur canteen hai that we call amul canteen jo hostel se bahar hai so we can't access it at night . kngh mei ek grocery store bhi hai jahan mostly saari cheezein mil jaati hain.
Talking about in-time yaani ki jis time tak ye required hai ki girls apne respective hostel mei present ho vo first years ke liye 8:30 pm hai jismei 1 2 min ki bhi riyayat manjoor nhi aur ye in time second year se badh kar 10 pm ho jaata hai....sometimes you will feel like ye kyu hain but that is for your safety and it is good. For girls safety there is a rule of night entry , jab saari ladkiyan hostel mei aa jaati hain to ye ensure karne ke liye ki vo hostel mei present hain night entry hoti hai , so there are strict rules for girls safety.
Jab ap pehle pehle yahan aate hain to kuch din ke liye ap par jyada restrictions hoti hain jise prohibited period bolte hain  ismei ap bilkul hostel se nhi nikal sakte aur hostel se college le jaane ke liye bhi bus aati hai aur apko classes ke alawa kahin bhi jaana allowed nhi hota college ke ander. Ye prohibited period tab tak rehta hai jab tak ki fresher's party nhi ho jaati ....after fresher's party you will realise ki ye itni bhi badi cheez nhi thi jitna ise hype kiya gaya .
Yahan ke seniors ki baat karein to sab bohot hi acche hain aur bohot helpful kabhi bhi koi bhi problem ho they are always ready to help . Starting mei jab freshers aate hain to unki briefing li jaati hai jismei seniors unhe kaafi darate aur daant te hain aur kaafi cheezein samjhate hain us time you will feel ki ye seniors to bohot bure hain but sach mei vo waise bilkul bhi nhi hain vo bhi saare seniors ki tarah hi kaafi achhe hain . Also there is no ragging at all.
Starting mei may be kuch din lagein yahan adjust hone mei but kuch din mei kaafi friends banenge aur definitely you will enjoy a lot.